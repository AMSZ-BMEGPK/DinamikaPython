# Python segédlet dinamikai pédákon keresztül
A BME Gépészmérnöki karán a Műszaki Mechanikai Tanszék által oktatott Dinamika c. tárgy (2020/21/1) néhány feladata kidolgozva Python nyelven.

Kedves Hallgatók és Érdeklődők!

Az itt közzétett feladatok a Budapesti Műszaki és Gazdaságtudományi Egyetem Gépészmérnöki Karán a 2020/21-es tanév őszi félévén oktatott Dinamika c. tárgy gyakorlatai során megoldott néhány péda Pythonban leprogramozott verziója szemléletes példákkal, animációkkal kiegészítve. A környezet és a nyelv telepítése valamint a Python programozási bevezető megtalálható az alábbi linken: https://github.com/AMSZ-BMEGPK/SziltanPython. A Szilárdságtan tárgy során átvett programozási ismeretek összegzése érdekében elkészült egy videó segédlet is: https://youtu.be/1KdMsje1I-I.

Ezt követően minden mappában egy kidolgozott feladat szerepel, melyet a `.html` kiterjesztésű fájl megnyitásával lehet megtekinteni. A programkódot szerkeszteni és futtatni a `.ipynb` fájl használatával lehet (Anaconda Navigator segítségével megnyitva, lsd. telepítési útmutató). Az esetleges animációk, interaktív felületek csak a `.ipynb` fájl megnyitása esetén működőképesek. A `.pdf` kiterjeszésű fájl a telefonon történő olvasást teszi lehetővé, ám az csupán tájékoztató jellegű, abban megjelenítési hibák előfordulhatnak. 

Az elkészült feladatokat alkalomról-alkalomra közzétesszük ezen a felületen az élő adás felvételét tartalmazó YouTube linkkel együtt (az adott kidolgozás elején feltüntetve).

**Fontos:**
a <img src="./CodeButton.png" width="80"/> gombra való kattintás után a `Download ZIP` kiválasztásával kell letölteni, majd megnyitni a fájlokat. Közvetlenül a GitHubon megnyitva nem lesz megfelelő a megjelenítés.

Reméljük ezzel a segédlettel elősegítjük a Dinamika tananyagának mélyebb megértését, valamit kedvet kaptok a jövőbeni mérnöki feladataitok során felmerülő problémák Pythonban törénő megoldásához.

Jó munkát kívánunk!

Az Alkalmazott Mechanika Szakosztály nevében:

*Csuzdi Domonkos*

<sub>
A segédletet készítették:
  
- Tóth Gergely (Alkalmazott Mechanika Szakosztály)

- Juhos-Kiss Álmos (Alkalmazott Mechanika Szakosztály)

- Csuzdi Domonkos (Alkalmazott Mechanika Szakosztály)
</sub>
